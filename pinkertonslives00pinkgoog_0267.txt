206 VITA Il.—LIBER· 111.

iisdem diebus de Scotia remigans, Himba in insula reliquis
diebusvitae suae permanens, sancti Columbae monachis saepius
enarrabat. Qui videlieet virgnous, post multos in subjectione
inter sratres irreprehensibiliter expletos annos, alios duodecim
in loco anachoretarum in Muirbulcmar, vitam ducens
anachoreticam, Christi victor miles, explevit Hanc prae-
dictam visionem, non solum paginis inscriptam reperimus, sed

Ι et ab aliquibus expertis senioribus, quibus ipse Virgnous

retulerat, sine ullo didicimus cunctamine

Eadem quoque hora aliam visionem, aliter revelatam, unus
ex eis qui viderant, Christi miles, valde senex, cujus nomen
Latine etiam potest dici Ferreolus, Scotice vero Arrene, gente
Moculirroiue‚ qui inter aliorum sancti Columbae monachorum
reliquas, et ipse sanctus monachus in Dorso Tomae sepultus
cum sanctis resurrectionem expectat, mihi Adamnano, illo
juveni in tempore, cum grandi retulerat testificatione, dicens:
illa in noete qua sanctus Columba de terra ad coelos felici et
beato fine transiit, ego et alii mecum viri laborantes in captura
piscium in valle piscosi fluminis Fendae‚ subito totum aerei
illustratum coeli spatium vidimus. Cujus miraculi subitatione
permoti, oculos ad orientem elevatos convertimus, et ecce,
quasi quaedam pergrandis ignea apparuit columna, quae in illa
nocte media sursum ascendens ita nobis videbatur mundum
illustrare totum, sicuti aesteus et meridianus sol, et post-
quam illa penetravit columna coelum, quasi post occasum soliS,
tenebrae succedunt. Hujus itaque claritudinem luminosae et
praedicabilis columnae, non tantum nos, qui simul in eodem
loco ineramus, cum ingenti admiratione vidimus, sed et alii
multi piscatores, qui sparsim per diversas fluminales piscinas
ejusdem fluminis piscabantur, sicut nobis post retulerant, simili
apparitione visa, magno pavore sunts‘perculsi. Harum igitur
trium miracula visionum eadem transitus hora venerandi
apparentium patroni, aeternos ei a Deo collatos protestantur
honores Ad propositum revertamur.

Interea post sanctae egressum animae, hymnis matutinalibus
terminatis sacrum corpus de ecclesia ad hospitium, unde paulo
ante vivens venerat, cum canora lratrum reportatur psalmodia,
honesteque ternis diebus et totidem noctibus honorabiles rite

 


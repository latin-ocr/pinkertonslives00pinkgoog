204 VITA II.—LIBER 111.

officium ingreditur ecclesiam quo continuo consummato, ad
hospitiolum revertens, in lectulo residet pernox3 ubi pro
stramine nudam habebat petram, et pro pulvillo lapidem, qui
hodieque quasi quidam juxta sepulcrum ejus titulus stat monu-
menti. ibidem itaque residens, ultima ad iratres mandata,
solo audiente ministro, commendat, inquiens: Haec vobis, Ο
filioli, novissima commendo verba, ut intervos mutuam et non
fictam habeatis charitatem, cum pace: et si ita, juxta sanc-
torum exempla patrum, observaveritis, Deus, confortator
bonorum, vobis auxiliabitur, et ego, cum ipso manens, pro
vobis interpellabo ; et non tantum praesentis vitae necessaria ab
eo sufficienter administrabuntur, sed etiam aeternalium bonorum
praemia, divinorum observatoribus mandatorum praeparata,
tribuentur. Hucusque extrema venerabilis patroni verba, quasi
de hac taediali peregrinatione ad coelestem patriam bans
meantis, brevi textu narrata deducta sunt.

§4 De morte et sepultura Sancti columbe.

POST quae felici appropinquante novissima paulisper hora,
Sanctus conticuit Tum proinde media nocte pulsata per·
sonante clocca, festinus surgens, ad ecclesiam pergit, citiorque
caeteris currens, solus introgressus juxta altare flexis in oratione
,genibus recumbit Diormitius minister, tardius prosecutus,
eodem momento eminus totam intrinsecus ecclesiam angelica
luce erga Sanctum repleri videt: quo ad januam appropin-
quante, eadem lux visa ocius recessit: quam etiam alii de
fratribus pauci, et ipsi eminus astantes, viderant Diormitius
erg0, ecclesiam ingrediens, flebili ingeminat voce: Ubi es,
Pater? Et necdum allatis fratrum lucernis, per tenebras pal-
pam, Sanctum ante altarium recubantem invenit: quem
paululum erigens, et juxta sedens, sanctum in suo gremio
posuit caput. Et inter haec coetus monachorum cum lumin-
aribus accurrens, patre viso moriente, coepit plangere. Et, ut
ab aliquibus qui praesentes inerant didicimus,¹⁰ Sanctus, necdum

301gt.Cgi›tlurounl1>aAdied in 597 ς St. Adamnan was born in 624 ; so that the informa·
tion could easily be obtained {toln eyevitnesses.

 


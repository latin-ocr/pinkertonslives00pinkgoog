124 VITA ll.-LlBER 1.

Haec de beati viri prophetica gratia, quasi de plurimis pauca,
in hujus libelli textu primi caraxasse sufficiat. Pauca dixi,
nam hoc de venerabili viro nonest dubitandum quod valde
numerosiora luerint, quae in notitiam hominum, sacramenta inÎ‡
terius celata, venire nullo modo poterant, quarn ea quae, quasi
quaedam parva aliquando stillicidia, veluti per quasdam rimulas
alicujus pleni vasis ferventissimo novo destillabant vino. Nam
sancti et apostolici viri, vanam evitantes gloriam, plerumque
in quantum possunt interna quaedam arcana, sibi intrinsecus a
Deo manifesta, celare festinant Sed Deus nonnulla ex eis.
velint nolint ipsi, divulgat, et in medium quoquo profert modo,
videlicet glorificare volens glorificantes se Sanctus, hoc est,
ipsum Dominum cui gloria in saecula saeculorum Amen.

De Primo Libro imponitur terminus.

 


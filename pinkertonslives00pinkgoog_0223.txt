162 VITA II.-LIBER 11.

ejusdem parentelae, valde opibus opulentus, subveniens, me
opportune et de vinculis vinculatum absolvit, et de morte reum
eripuit. Cui post absolutionem cum firma juratione pro-
miseram me eidem omnibus meae diebus vitae serviturum
Sed, post aliquot dies in servitute peractos, servire homini
dedignatus, et Deo potius obsecundare malens, desertor illius
carnalis domini, juramentum infringens, discessi, et ad te,
Domino meum prosperante iter, perveni. Ad haec Sanetus,
virum pro talibus valde angi videns, sicuti prius prophetans,
profatur, inquiens: Post septenorum, sicuttibi dictum est,
expletionem annorum, diebus ad me huc, quadragesimalibus
venies, ut in Paschali solemnitate ad altarium accedas, et
Eucharistiam sumas.

Quid verbis immoramur? Sancti viri imperiis ¹per omnia
poenitens obsequitur peregrinus. Iisdemque diebus ad monas-
terium Campi missus Lunge,² ibidem plene expletis in poeni-
tentia septem annis, ad Sanctum, diebus quadragesimae, juxta
ejus priorem propheticam jussionem, revertitur. Et post
peractam Paschae solemnitatem, in qua jussus ad altare accessit,
ad Sanctum de supra interrogans memorato venit juramento.
Cui Sanctus interroganti talia vaticinans responsa profatur:
Tuus de quo mihi aliquando dixeras, carnalis superest
dominus; paterque et mater et fratres adhuc vivunt Nunc
ergo praeparare te debes ad navigationem. Et inter haec verba
macheram³ belluinis ornatam dolatis protulit dentibus dicens:
Hoc accipe tecum portandum munus, quod domino pro tua
redemptione offeres; sed tamen nullo modo accipiet Habet
enim bene moratam conjugem, cujus salubri obtemperans
consiliO, te eadem die gratiS, sine pretiO, libertate donabit,
cingulum ex more captivi de tuis resolvens lumbis Sed hac
anxietate solutus, aliam e latere surgentem non effugies sollici-
tudinem. Nam tui fratres undique coarctabunt te, ut tanto
tempore patri debitam, sed neglectam, redintegres pietatem.
Tu tamen, sine ulla haesitatione voluntati eorum obsecundans,
patrem senem pie excipias confovendum. Quod onus, quam· ¹

2 The chiel monastery in the island ol Tiree.
a From μάχαιρα.

 


LECTORI EDITOR.

ITAE SANCTORUM, in regionibus reformatam religionem
profitentibus, plerumque ab elegantioribus despiciuntur ;
raroque etiam in conspectum doctiorum veniunt Nec mirum,
si miracula absurda et incredibilia perpendamus, quibus scatent
frequenter illiusmodi scripta Attamen, sicut ex stercore ν
aurum, haud parurn frugis e gerris istis, illi qui historiam, geo·
graphiam, mores, medii ut vocatur aevi, illustrare conatur,
colligitur. Hinc clarissimi viri Duchenius, Fouquetu's, in
Gallia ; Muratorius in ltalia ; Langebckus in Dania; multique
alii peritissimi; vitas antiquas sanctorum, in collectionibus
historicis vel integras dederunt, vel excerptas. Montesquius
quoque, et noster Gibbonus, viri maximi ingenii, vitas illas
laudavere ; et haud pauca, ad historiam utilissima, non nisiex
illis fontibus hauriri posse latentur. Nam si miracula salsissima
concedamus, haudquaquam sequitur caetera ad historiam, geo-
graphiam, moresque, pertinentia, nullius esse fidei3 cum et
Livius plenus sit miraculorum vel prodigiorum, et miracula
Vespasiani apud Taciturn notissima Autores antiqui ejusmodi
vitarum certissime historiam, geographiam, moresque, ut tunc
erant et noscebantur, fideliter declarant Nec cuidam illorum
in mentem venire potuit, fidem suam apud contemporaneos
frustrare, ea narrando in historicis, geographicis. dte.. quae ab
omnibus falsa esse dignoscebantur. Miracula credere fidei et
religionis erat; sed caetera supponere, cui bono suisset, nisi
fidem miraculorum, devotionemque erga sanctum, derogare?
De his satis ; nam nullus ex filiis doctorum, utriusque religionis
relormatae vel papisticae, vitas hujusmodi maximae esse
utilitatis, in rebus medii aevi, negavit unquam, vel negabit.
ln historia igitur medii aevi, vel Italiae, vel Galliae, vel Ger-
maniae, regionum scriptoribus historicis abundantium, si tales

 


NINlANl. 11

destruere, plantare et aedificare³ Hujus beatissimi viri, et con·
versationis sacra primordia, et sanctitatis insignia, dignitatem
officii, et fructum ministerii, finem optimum, et laboris
praemium, venerabilis Beda in Ecclesiastica Hystoria gentis
suae, paucissimis commendans verbis, ita de eo scribit: Anno
ab incarnatione Domini quingentesimo sexagesimo quinto, quo
tempore gubernaculum Romani imperii, post Justinianum
Justinus minor accepit, venit de Hybemia presbiter et
abbas, habitu et vita monachi insignis, nomine Columba, Brit·
anniam; praedicaturus verbum Dei provinciis septentrion-
alium Pictorum, hoc est, eis qui arduis atque horrentibus
montium jugis, ab australibus eorum sunt regionibus seques·
tratae. Namque ipsi australes Picti, qui inter eosdem montes
habant sedes, multo ante tempore relicto errore idolatriae, fidem
veritatis acceperant, praedicante eis verbum Niniano Episcopo
reverentissimo, et sanctissimo viro, de natione Bretonum‚ qui

· erat Rornae regulariter fidem et misteria veritatis edoctus.

Cujus sedem episcopatus sancti Martini Episcopi nomine, et
ecclesiam insignem, ubi ipse etiam corpore unacum pluribus
sanctis requiescit, jam nunc Anglorum gens obtinet Qui locus
ad provinciam Bemiciorum pertinens vulgo vocatur Ad Candi-
dam Casam: eo quod ibi ecclesiam de lapide, insolito Bretoni-
bus more, lecerit Hic quod Beda breviter scripsit latius Deo
Auctore prosequi placet.

Tanti itaque viri fideli testimonio didicimus viri hujus prin-
cipia, qui eum de gente Bretonum oriundum, regulis fidei in
sancta Romana ecclesia astruit institutum. Didicimus et
officium, qui eum episcopum et verbi Dei praedicatorem luisse
commendat Didicimus et fructum laboris, qui australes Pictos
ejus industria ab idolatria ad veram fidem probat esse conversos.
Didicimus et finem, qui eum in sancti Martini ecclesia unacum
pluribus sanctis requiescere protestatur. Verum quod ipse
breviter, prout hystoriae suae tenor postulare videbatur, tantum
tetigisse videtur, nobis liber de Vita et Miraculis ejus, barbario
scriptus, latius exequendum proponit. Qui quidem liber, a
testimonii illius fundamento nusquam devians, modurn tanturn
quo talia initia arripuit, quo talem fructum promeruit, quo tarn
laudabilem finem obtinuit, hystorico more conscribit.

³Jer. i. ιο.

 


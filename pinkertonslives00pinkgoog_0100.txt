uramur. 39

tem, et sanctum arbitrantes quicquid sanctus contigerat Ninia·

nus, lavacro illo se abluendos putarunt. O novum Helisei
propheta miraculum! Ο nova non unius, sed duorum, Naaman
emundatio! Venit Naaman in spiritu praesumptionis isti in
spiritu humilitatis: ille in dubitatione, isti in fide. Dubitabat
rex Siriae, dubitabat rex Israel, dubitabat Naaman; dubita·
bat rex Siriae ; dubitabat et superbiebat, qui non ad prophe-
tam, sed ad regem, leprosum suum mittendum putavit. Dubi-
tavit rex Israel, qui auditis litteris regis Siriae, scidit vesti·
menta sua, et ait: Numquid Deus ego sum, ut vivificare possim,
et mortificare? Dubitavit Naaman, qui, audito prophetae con·
silio, recedebat indignans. Naaman ergo in curru superbia
stetit ad hostium Helisei lsti in fide et humilitate ad miseri-
cordiam vociferant Niniani Merito ejus sons vertitur in
Jordanem, Ninianus in prophetam.¹ Mundantur leprosi tactu
lavacri, sed meritis Niniani; et restituta est caro eorum, sicut
caro parvuli: revertunturque ad sua incolumes, ad gloriam
Niniani, in laudem Dei, in sanctis suis mirabiliter operantis.
Set jam sit hujus operis finis, quamvis miraculis sancti Niniani
necdum sit finis: quae adhuc nostris temporibus coruscare non
desinunt, ad laudem et gloriam Domini nostri lhesu Christi, qui

cum Patre et Spiritu Sancto vivet et regnat per omnia saecula
saeculorum. Amen.

 


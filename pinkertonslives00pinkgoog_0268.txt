COLUMBAE. 207

explentur exequiae.⁵ Quibus in Dei sapidis laudibus ter·
minatis, sancti et beati patroni venerabile corpus, mundis
involutum sindonibus et praeparata positum in ratabusta,⁶
debita humatur cum veneratione, ln luminosa et aeternali
resurrecturum claritudine.

De supra memoratis ergo tribus illis exequiarum diebus
more peractis ecclesiastic0, quod nobis ab expertis traditum
est, hujus prope finem enarrabitur libri. Quidam namque
aliquando unus de sratribus coram venerabili viro simpliciter
loquens: Ad celebrandas, ait ad Sanctum, tuas, post tuum
obitum exequias, ut putatur, totus harum provinciarum
populus hanc Ionam remigans replebit insulam. Quod
verbum audiens Sanctus consequenter ait: Ο mi filiole, non ut
loqueris sic res probabit, nam promiscuum populi vulgus
nullo modo ad meas poterit exequias venire3 mei soli
familiares monachi mea sepulcralia complebunt, et exequialia
honestabunt officia. Quod verbum ejus propheticum, statim
post transitum ipsius, omnipotentia Dei adimpleri fecit Nam
per tres illas exequiales dies et noctes, grandis sine pluvia sacta
est ventosa tempestas, qua sortiter prohibente, nullus hinc
inde navicella vectus transfretare poterat Et post consum-
matam beati sepultionem viri continuo tempestate sedata, et
cessante vent0, totum tranquillatum est aequor.

Perpendat itaque lector quanti et qualis apud Deum praedi-
cabilis patronus honoris habeatur, cui aliquando incarne mortali
conversanti Deo dignante, oranti, tempestates sedatae sunt, et
maria tranquillata; et rursus, quando necesse habuit, supra
memorata occasione, orta flamina ventorum, et ventosa, cum
voluit, concita sunt aequora, quae subsequenter, ut superius
dictum est, expletis ejus sepulturae ministeriis, in magnam con·
versa sunt tranquillitatem.

Hic itaque nostro praedicabili patrono vitae terminus suit, ista
meritorum exordia; qui, secundum sententias Scripturarum,
aeternis comes triumphis, Patribus additus‚Apostolis et Prophetis

5 St. Patriclr's are said to have lasted twelve days, and St. Senan's eight. Seven
days was the pagan number.

⁶ Prolably a coffin.

 


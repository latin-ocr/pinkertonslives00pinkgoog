134 va 11.-1,1nen 11.

bus cum magna exprobratione coeperunt illudere, suosque,
quasi fortiores, magnificare deos, Christianorum uero, tanquam
infirmiori, Deo derogare. Quae omnia cum beato intimarentur
viro, zelo suscitatus Dei, ad domum cum suis comitibus amici
pergit plebeii, ubi parentes nuper deiunctae prolis maestas
celebrabant exequias Quos Sanctus valde tristificatos videns,
confirmans dictis compellat consolatoriis, ut nullo modo de
divina omnipotentia dubitarent. Consequenterque percunctatur,
dicens: ln quo hospitiolo corpus defuncti jacet pueri? Pater
tum orbatus Sanctum sub maestum deducit culmen, qui statim,
omnem soris exclusam relinquens catervam, solus maestificatum
intrat habitaculum, ubi illico, flexis genibus, faciem ubertim
lacrymis irrigans, Christum precatur Dominum, et post‘
ingeniculationem surgens, oculos convertit ad mortuum, dicens:
ln nomine Domini Jesu Christi resuscitare, et sta super pedes
tuos. Cum hac Sancti honorabili voce anima ad corpus rediit,
defunctusque apertis revixit oculis, cujus manum tenens
apostolicus homo erexit, et in statione stabiliens, secum domum
egressus deducit, et parentibus redivivum assignavit. Clamor
tum populi attollitur, plangor in laetationem convertitur, Deus
Christianorum glorificatur. Hoc noster Columba cum Helia et
Heliseo prophetis habeat sibi commune virtutis miraculum ; et
cum Petro et Paulo et lohanne apostolis partem honoris similem
in defunctorum resuscitatione: et inter utrosque, hoc est,
prophetarum et apostolorum coetus, honorificam coelestis patriae
sedem homo propheticus et apostolicus aeternalem cum Christe,

qui regnat cum Patre in unitate Spiritus Sancti per omnia
saecula saeculorum. Amen.

CAPUT ΧΧΧΙΙΙ.

De Broiclzano mago ob ancilloe retenttonem infirmato, ct pro ejus
liberatione sanata

FTODEM in tempore, vir venerandus quandam a Broichano
mago Scotticam postulavit servam humanitatis miseratione

 


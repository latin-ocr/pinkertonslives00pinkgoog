COLUMBAE.

CAPUT XXII.

De infelici quodam quicum sua dormivit genetrice.

ALIO intempore fratres intempesta nocte suscitat Sanctus,
ad quos in ecclesia congregatos dicit: Nunc Dominum

intentius precemur: nam hac in hora aliquod inauditum ,

in mundo peccatum perpetratum est, pro quo valde ti·
menda judicialis est vindicta. De quo peccato crastina
die, aliquibus paucis percunctantibus, intimavit dicens:
Post paucos menses curn Lugaido¹ nesciente infelix ille
homuncio ad lonam perveniet insulam. Alia itaque die
Sanctus ad Diormitium, interjectis quisbusdam mensibus,
praecipiens profatur: Surge citius, ecce Lugaidus appropinquat,
dicque ei ut miserum quem secum in navi habet in Maleam
propellat insulam,² ne hujus insulae cespitem calcet Qui, prae·
cepto Sancti obsecutus, ad mare pergit Lugaidoque adven·
tanti omnia Sancti prosequitur de infelici viro verba. Quibus
auditis, ille infelix juravit nunquam se cibum cum aliis
accepturum nisi prius sanctum videret Columbam‚ eumque
alloqueretur. Quae infelicis verba Diormitius, ad Sanctum
reversus, retulit Quibus compertis Sanetus ad portum per·
rexit, Baitheneoque‚ prolatis sacrae Scripturae testimoniis,
suggerenti ut miseri poenitudo susciperetur, Sanctus conse-
quenter inquit: O Baithenee, hic homo fratricidium in modum
perpetravit Cain, et cum sua matre moechatus est Tum
deinde miser in litore flexis genibus leges poenitentiae exple·
turum se promisit, juxta Sancti judicationem. Cui Sanctus
ait: Si duodecim annis inter Brittones cum fletu et lacrymis
poenitentiam egeris, nec ad Scotiam usque ad mortem reversus
fueris, forsan Deus peccato ignoscat tu0. Haec dicens Sanctus,
ad suos conversus, dicit: Hic homo filius est perditionis, qui
quam promisit poenitentiam non explebit ; sed mox ad Scotiam
revertetur, ibique in brevi ab inimicis interficiendus peribit.

¹ The mwnger of the monastery.
¹ The ishad oi Muli.

 


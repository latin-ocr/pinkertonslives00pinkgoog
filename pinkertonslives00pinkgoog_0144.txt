COLUMBAE. 83

imprimis quasi quidam ignotus hospes hospitaliter susceptus,
alia die nuncium ad Baitheneum mittit, ejus allocutionem
facie ad faciem habere volens. Qui, ut erat affabilis, et pere·
grinis appetibilis, jubet ad se adduci. Qui statim adductus,
primo, ut conveniebat, flexis genibus in terra se prostravit;
jussusque a sancto seniore, surgit, et residens interrogatur a
Baithene0, adhuc inscio, de gente et provincia, nomineque et
conversatione, et pro qua causa inierit navigationis laborem.
Qui, ita interrogatus, omnia per ordinem enarrans, ut suscipere·
tur humiliter expostulat Cui sanctus senior, his ab hospite
auditis, simulque hunc esse virum cognoscens de quo pridem
aliquando sanctus Columba prophetice vaticinatus est: Gratias,
ait, Deo meo agere debeo quidem in tuo adventu, fili ; sed hoc
indubitanter scito quod noster monachus non eris. Hoc audiens
hospes, valde contristatus, infit: Forsitan ego indignus tuus non
mereor fieri monachus. Senior consequenter inquit: Non
quod, ut dicis, indignus esses hoc dixi ; sed quamvis maluissem
te apud rne retinere, mandatum tamen sancti Columbae mei
decessoris profanare non possum; perquem Spiritus Sanctus
de te prophetavit Alia namque die mihi soli seorsim, sic pro-
phetico prolatus ore, inter caetera, dixit: Haec mea, 0 Baithenee,
intentius debes audire verba3 statirn nemque post meum de
hoc ad Christum saeculo expectatum et valde desideratum
transitum, quidam de Scotia irater, qui nunc, bene juvenilem
bonis moribus regens aetatem, sacrae lectionis studiis satis
imbuitur, nornine Fintenus‚ gente Mocumoie, cujus pater
Tailchanus vocitatur, ad te, inquam, perveniens, humiliter
expostulabit ut ipsum suscipiens inter caeteros adnumeres
monachos. Sed hoc ei in Dei praescientia praedestinatummon
est ut ipse alicujus abbatis monachus fieret3 sed ut mona·
chorum abbas, etanimarum dux ad coeleste regnum, olim
electus a Deo est Noles itaque hunc memoratum virum in
his nostris apud te retinere insulis, ne et Dei voluntati
contraire videaris: sed, haec ei intimans verba, ad Scotiam in
pace remittas, ut in Laginensium vicinis mari finibus monas·
terium construat, et ibidem Christi ovinum pascens gregem,
innumeras ad patriam animas coelestem perducat Haec audiens
sanctus junior, Christo, lachrymas tundens, egit gratias,

 


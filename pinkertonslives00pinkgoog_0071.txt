ro VITA

et ipse piis votis vestris aderit desideriis, aderit et conatui
nostro, aderit et studio, pro cujus honore et amore id a me fieri
postulatis: cujus insuper meritis linguam meam eruditam et
loquendi copiam dari posse confiditis. Huc accedit quod
sanctae ecclesiae vestrae clerum et populum, qui circa sanctum
Dei sub cujus patrocinio vivunt miro tenentur affectu, summa
cum devotione quicquid scripserimus dicitis suscepturos, quippe
cum omnium vota me potissimum ut asseritis in hocopus
elegerint Suscipio itaque onus quod imponitis, vestris quidem
coactus precibus, sed fide animatus. Dabo autem operam,
quantum adjuvare dignatur ilie qui linguas infantium iacit
disertas, ita stilum temperare meum, ut, et tantam materiam
non obscuret nimium adversanda rusticitas, nec simplicitatem
eorum q'ui rhetoricae profusionis ignari sunt desiderato hujus
laboris fructu defraudet non tam diserta quam molesta loquaci·
tas. Aspiret ergo coeptis gratia Salvatoris, et qui iili virtutes
contulit quibus aeterna dignus esset memoria, nos dignos qui
eas scribamus efficiat, illamque nobis laboris hujus mercedem
retribuat, ut in hac via per quam festinamus ad patriam ejus
nos semper comitetur oratio. Et in ipso exitu, quo viae finem
vitaeque praestolamur initium, praesto sit nobis ejus consolatio
et sanctis meritis ejus aterna coelestium bonorum remuneratio.

PRAEFATIO.
Testimonium Bedoe de Niniano cum observationibus Ailredi.

GLORIOSAM sanctissimi Niniani vitam divina nobis commendat
auctoritas, quae sanctum patriarcham Abraham, patrem mul-
tarum gentium, et fidei principem ante tempora saecularia prze-
destinatum, tali primum probatur instituisse oraculo: Egredere
de terra tua, et de cognatione tua, et dc domo patris tui ; et
vade in terram quam monstravero tibi, et faciam te in gentem
magnam.¹ Ita beatissimus Ninianus, relicta patria, domoque

patris, didicit in terra aliena,² quod post doceret in propria;
constitutus a Domino super gentes et regna, evellere et

¹ Gen. xii. m„ 2 See chapter 2.

 

